\chapter{Opis projektnog zadatka}
		
		\text Cilj ovog projekta je razviti programsku podršku za stvaranje web aplikacije „Halo112“. To je aplikacija za olakšavanje koordinacije između rada svih spasilačkih službi. Neregistriranom korisniku se pojavljuje stranica za prijavu. Potrebno je unijeti korisničko ime i lozinku. Ispod polja za unos postoji hiperlink „registriraj se“ – vodi korisnika na stranicu za registraciju.
		 
		\text Na stranici za registraciju potrebno je unijeti osobne podatke:
		
		\begin{packed_item}
			\item \text korisničko ime
			\item \text lozinka (potrebno je dva puta upisati lozinku na dva različita polja za tekst radi sigurnosti)
			\item \text ime
			\item \text prezime 
			\item \text email adresa
			\item \text broj mobitela
			\item \text fotografija(opcionalno)
		\end{packed_item}
		\text Sve osim podataka na kojima piše opcionalno su obavezni za unos, i ne može se nastaviti ako nisu popunjena. Osim osobnih podataka, treba se odabrati i uloga:
		
		\begin{packed_item}
			\item \text dispečer 
			\item \text doktor
			\item \text vatrogasac
			\item \text policajac
		\end{packed_item}
		
		\textbf{\text{Korisnik}}\\
		\text Nakon što je korisnik popunio sva potrebna polja, na dnu stranice postoji gumb „pošalji prijavnicu“. Ako se prelazi mišem preko gumba može se vidjeti: „Administrator mora odobriti vašu prijavu“. Klikom na gumb dešavaju se dvije stvari: administratoru dolazi obavijest o registraciji novog korisnika (on može odobriti ili onemogućiti prijavu i također vidi popis svih ostalih registriranih korisnika), korisnika se šalje na novu stranicu. Na stranici piše: „Obavijestit ćemo vas e-mailom kada administrator odobri vašu prijavnicu.“. Ispod natpisa postoji hiperlink „vrati se na stranicu za prijavu“.
		
		\textbf{\text{Administrator}}\\
		\text Administratoru se nakon prijave u sustav prikazuje, na početnoj stranici, popis korisnika kojima se čeka potvrda registracije. On može odobriti registraciju ili odbiti, čime će se automatski poslati mail korisniku o odobrenju/otkazanju njegove registracije. Na posebnoj stranici ima popis korisnika u sustavu. Svakom korisniku ima pristup u osobne podatke i podatke o ulozi (dispečer, doktor, vatrogasac ili policajac). Sve od navedenog administrator može promijeniti. Na trećoj stranici postoji popis stanica u gradu koje može dodavati ili brisati.
		
		\textbf{\text{Spasioci}}\\
		\text Doktori, vatrogasci i policajci su spasioci. Svaki spasilac pripada nekoj stanici (npr. KBC Rebro, PP Trešnjevka, VP Dubrava.) Kojoj stanici pripada određuje voditelj te stanice (on je isto spasilac). Spasilac će trebati raditi određene akcije spašavanja, i ponekad neće biti dostupan (izvan radnog vremena, trenutno izvodi drugu akciju). On može ručno namjestit da li je spreman ili nije u postavkama profila, a dok izvodi drugu akciju automatski se postavlja da je nespreman za ostale akcije.\\
		Ako spasilac ne izvodi trenutno nikakvu akciju i ako je slobodan prikazuje mu se tablica sa zahtjevima za uključivanje u akcije (Akcije zadaje dispečer u posebnom sučelju). On se može odazvati na jednu od ponuđenih akcija (ako ih uopće ima). Za svaku akciju postoje detalji. Prikazuju se neke opće informacije o opisu problema, kolika je razina hitnosti za obradu akcije i kako bi se spasilac kojemu je zahtjev poslan trebao odazvati (pješke, autom, motorom...). Mogu se prikazati i fotografije. Nakon što se odazvao na neku akciju, ne može odabrati drugu dok ova akcija nije završena ili dok ga dispečer nije uklonio s trenutne akcije.\\
		Spasiteljima koji su aktivni na nekoj akciji na početnoj im se stranici ne prikazuje više tablica ponuđenih akcija, nego mapa grada. Na mapi grada nalazi se sve vezano uz trenutnu akciju, može vidjeti sve ostale spasioce koji trenutno sudjeluju u toj akciji i na karti mu se prikazuju zadaci koje može izvoditi. Svaki zadatak je statičan i prikazuje se na mapi kao točka. Ako se mišem stisne na zadatak mogu se vidjeti detalji zadatka. U detaljima piše kratki komentar što se treba obaviti i kako. Za neke zadatke može se na mapi prikazati ruta, kao put kojim bi spasilac trebao doći do lokacije.
		
	
		\textbf{\text{Voditelj Stanice}}\\
		\text Voditelj stanice ponaša se isto kao običan spasilac u gotovo svemu. Specijalno kod njega je što ima posebnu stranicu gdje može odabrati koji spasioci su dio njegove stanice. Također definira na koji su način spasilaci osposobljeni voditi spašavanje. Doktor može biti osposobljen za vožnju motociklom ili kao putnik u kolima hitne pomoći. Vatrogasac može biti osposobljen za vožnju autocisterni, autoljestvi, zapovjednog vozila i šumskog vozila. Policajac se može kretati pješke kao kontaktni policajac, pomoću motocikla, automobila i oklopnog vozila.
		
		\textbf{\text{Dispečer}}\\
		\text Dispečer na temelju prijave otvara akcije spašavanja s dostupnim informacijama i fotografijama. Dispečer vidi broj dostupnih spasioca po stanicama i može poslati zahtjev za uključivanjem spasilaca u akciju spašavanja. Prilikom slanja zahtjeva dispečer definira na koji način bi spasilac trebao sudjelovati (auto, pješke.. ) i koja je razina hitnosti. Spasioci koji zadovoljavaju kriterije se mogu odazvati na akciju. Dispečer, ako je to potrebno, može spasioca ukloniti s akcije. Ako je akcija spašavanja završila, dispečer je u sustavu može označiti kao gotovom.\\
		Dispečer preko karte spasiocima pojedinačno zadaje zadatke. Zadatak može tražiti prolazak određenom rutom i dolazak do određene lokacije. Svaki zadatak može imati i dodatan komentar od dispečera. Za izračun ruta koje prate staze i ceste koristi se vanjski servis OSRM2. \\
		Dispečeru se na temelju trenutnih pozicija spasilaca prikazuje Voronojev dijagram. Dispečer može odabrati da se za izradu dijagrama koriste pozicije svih spasioca, ili svih dostupnih neaktivnih spasioca, ili aktivnih spasioca na određenoj akciji. Ovisno o načinu na koji spasilac sudjeluje u akciji, dispečeru se na karti prikazuje drugačija ikona.
		
	
		\textbf{\text{Potencijalna korist projekta}}\\
		\text Ovaj projekt mogao bi biti od velike koristi bilo kojoj spasilačkoj službi jer jako olakšava komunikaciju između služba. Ako se dogodi nekakva nesreća/problem, puno prije i lakše spasioci mogu iskomunicirati tko se i gdje treba nalaziti da što prije otklone problem.
		
		\textbf{\text{Postojeća slična rješenja}}\\
		\text Slično rješenje u svijetu je belgijska aplikacija "112 BE". "112 BE" je besplatna službena aplikacija belgijskog tima za hitne slučajeve (policija, vatrogasci, hitna pomoć). Nakon registracije u aplikaciju moguće je komentirati službu za korisnike koja uz pomoć vaše lokacije odabire najbliže spasioce koje treba poslati. U ovoj verziji se komunicira preko  interneta no ukoliko nema interneta postoji i mogućnost SMS poruka koja je u ovom slučaju besplatna. Također ukoliko osoba nije u mogućnosti govoriti otvara se chat kako bi se moglo komunicirati  


		\begin{figure}[H]
			\includegraphics[scale=0.5]{slike/112-app-options.PNG}
			\centering
			\caption{Primjer postojećeg rješenja}
			\label{fig:112_BE}
			\end{figure}
		
		\textbf{\text{Skup korisnika koji bi mogao biti zainteresiran za ostvareno rješenje}}\\
		\text Ovaj projekt može koristiti bilo kakav spasilac. Vrlo vjerojatno bi voditelj stanice određivao bi li se koristila aplikacija ili ne. Ako se odluči da bi aplikacija bila korisna mogao bi ju uvesti kao obavezno sredstvo za komuniciranje između svojih spasilaca. Organizacija bi im se odmah poboljšala.
		
		\textbf{\text{Mogućnost prilagodbe rješenja}}\\
		\text Ovaj program je jako fleksibilan i može se uvesti jako puno različitih funkcionalnosti. Ako se tijekom izrade programa neka funkcionalnost čini redundantna, može se lako zamjeniti drugom ili ukloniti. Dodatne funkcionalnosti se također vrlo lako mogu dodavati.
		
		\textbf{\text{Opseg projektnog zadatka}}\\
		\text Ovaj zadatak se može implementirati na bezbroj različitih načina od kojih postoje i teži i lakši načini. Naravno cilj je napraviti ispravan i koristiv program, a ne si olakšavati ili otežavati zadatak radi posla. Svaku funkcionalnost potrebno je dodati na prvenstveno ispravan način bez nepotrebnog otežavanja zadatka.
		
		\textbf{\text{Moguće nadogradnje projektnog zadatka}}\\
		\text Ovaj zadatak se može vrlo jednostavno urediti naknadno. Uz ideju nekog voditelja stanice mogle bi se dodati nove funkcionalnosti za tu stanicu ili za sve korisnike.
		
		
		\eject
		
		
		
	